Καλημέρα/Καλησπέρα αγαπητές συμφοιτήτριες και αγαπητοί συμφοιτητές.

Στο παρόν directory υπάρχουν 6 directories, κάθενα εκ των οποίων αντιστοιχεί σε ένα έτος και περιέχει δύο αρχεία.

Το πρώτο είναι ένα αρχείο (*_code.cpp) με κώδικα C++ ο οποίος όταν εκτελείται επιλύει ένα θέμα Tomasulo της χρονιάς αυτής.

Το δεύτερο αρχείο (*_apotelesmata.txt) είναι ένα αρχείο κειμένου με την έξοδο που προκύπτει από την εκτέλεση του κώδικα που αναφέρθηκε. Το περιεχόμενο των αρχείων αυτών είναι κατανοητό και η μορφή του συμβαδίζει με αυτήν που συχνά ζητείται σε ασκήσεις και θέματα του μαθήματος "Προηγμένα Θέματα Αρχιτεκτονικής Υπολογιστών".

Το περιεχόμενο αυτού του directory λοιπόν μπορεί να χρησιμοποιηθεί με διάφορους τρόπους, μερικοί από τους οποίους είναι οι εξής:

* Μελέτη των λύσεων ασκήσεων και θεμάτων Tomasulo για την επίλυση αποριών και την εξοικείωση με τις σχετικές μεθόδους.

* Επίλυση νέων ασκήσεων και θεμάτων. Για να γίνει αυτό αρκεί κανείς να τροποποιήσει κατάλληλα έναν από τους κώδικες που παρέχονται και συγκεκριμένα τα τμήματά τους που βρίσκονται μεταξύ θαυμαστικών. Οι τροποποιήσεις που πρέπει να γίνουν αφορούν στον προσδιορισμό του configuration της εκφώνησης. Σχόλια για το νόημα των παραμέτρων, τα ονόματα των αντιστοίχων σταθερών/μεταβλητών και σύγκριση των διαφόρων κωδίκων με τις εκφωνήσεις των σχετικών ασκήσεων των αντιστοίχων ετών καθιστούν σαφή τον τρόπο με τον οποίο πρέπει να μεταβληθεί ο κώδικας.

* Επίλυση προβλημάτων που κατασκευάζονται από σπουδαστές με στόχο τη δημιουργία περαιτέρω δυνατοτήτων εξάσκησης.

* Πραγματοποίηση προσομοιώσεων για τη λήψη αποφάσεων που αφορούν την επιλογή του hardware υπολογιστών.

Προφανώς ενδέχεται να υπάρξουν απορίες, να εντοπιστούν bugs ή να προκύψουν ιδέες για αλλαγές ή βελτιώσεις. Σε κάθε περίπτωση μπορείτε να επικοινωνήσετε μαζί μου (Facebook add, μήνυμα κτλ).
